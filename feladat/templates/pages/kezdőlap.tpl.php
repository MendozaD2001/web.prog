<?php
	session_start();
?>
<h2>Állatörökbeadási központ</h2>
<img src="./images/rexlogo.jpg">
<h3>Társállat - Örökbefogadási központ</h3>
<h4>AHOL MINDEN ÁRVA GAZDÁRA TALÁL!</h4>
<p>A Társállat-örökbefogadási központ két kutyatartó és egy macskatartó épületből valamint a hozzájuk kapcsolódó kiszolgáló épületből (recepció, irodák, gondozói egység, takarmányraktár, állatorvosi kezelő) áll, mely közel 250 bajbajutott állatnak biztosít kulturált, európai színvonalú átmeneti szállást és örökbeadási lehetőséget. A kutyaotthon lakói az angolszász országokban bevált, kör alakú, 250 négyzetméteres, jurtaszerű épületek fűthető kenneljeiben, a macskák padlófűtéses közösségi térben, illetve szabadtéri kifutókban vannak elhelyezve. Az állatotthon részét képezi a terület északi sarkában található kutyakarantén épület, valamint a macskamentő állomás, amely a frissen bekerült állatok elhelyezésére és elkülönített megfigyelésére szolgál.</p>
<h4>Megkezdődtek a felújítási munkálatok </h4>
<p>Időszerűvé vált a 2004-ben átadott, immár több mint 15 éves I. kennel épület felújítása. Saját erőből ez igen nehéz lett volna, így először 2016 szeptemberében kértünk segítséget támogatóinktól kennel-épületeink felújításához. Már akkor rendkívül elavultak voltak és sajnos azóta is folyamatosan romlott az állaptuk, hiszen komoly igénybevételnek vannak kitéve. Az állatszerető emberek összefogásának ismét meglett az eredménye! A felújítási munkálatok végre elkezdődtek! Nagyon köszönjük mindenkinek, aki hozzájárult ehhez a már tényleg halaszthatatlan és igen költséges beruházáshoz! Első körben a 15 évvel ezelőtt épült, 1-es kennelt újítjuk fel, melynek költsége 5-6 millió forint, a felújítás nagyjából 3 hónapot fog igénybe venni.</p>
